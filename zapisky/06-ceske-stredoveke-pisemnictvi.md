---
title: 'ROZVOJ ČESKÉHO STŘEDOVĚKÉHO PÍSEMNICTVÍ (13. - 14. STOLETÍ)'
---

# Staročeština
* Vyvinula se z praslovanštiny (v 10. stol., nemáme písemné památky). 
* Byla zapisována pravopisem odlišným od současné podoby; vývoj pravopisu:   
1. primitivní pravopis = latinka bez diakritiky
2. spřežkový pravopis = užití spřežek, např. místo ř se psalo rs,
3. diakritický pravopis zavedl pravděpodobně až Jan Hus (diakritická  znaménka: háčky: původně jen tečka: ż pro ž, čárky: á, kroužek až v 16 stol., ve 14. ještě kuoň, buoh)
* poč. 13. století: první česká věta v Zakládací listině litoměřické kapituly (přepsána do současného pravopisu):
* *Pavel dal jest Ploskovicích zemu (v Ploskovicích)*
* *Vlach dal jest Dolás zemu bogu (v Dolanech)i svatému Ščepánu se dvěma dušníkoma, Bogučeja a Sedlatu.*

1.  Určete, o jaký pravopis se jedná: **spřežkový**
2. Co zastupuje: zz: **s**, rs: **ř**, chz: **č**, ie: **ě**

Znamenaymy prsi tom z wlazzty,\
ies zzie zztalo w Chzechach nenye,\
gdes prsiwuznych kralow nenye. \
Pochznucz ot Prsiemyzzla krale.

Přepis: 
Znamenajmy při tom z vlasti,\
jež sě stalo v Čechách nenie, (nyní)\
kdež přívuzných králov nenie,\
počnúc ot Přěmysla krále.

# 1. Dalimilova kronika
* Jazyk díla: čeština (první nelatinská kronika)
* Autor: neznámý; vzdělaný šlechtic se silným vlasteneckým cítěním
* Vznik: poč. 14. století.
* Veršovaná: 4500 veršů.
* Začíná stavbou babylonské věže.
* Pokračuje mytickými počátky českých dějin.
* Končí dobou vlády Jana Lucemburského (rokem 1314)
* Má vlastenecký charakter, vyslovuje odpor proti Němcům
* Kosmova kronika byla jedním z jejích pramenů, nevyrovná se jí, mísí skutečné události a pověsti, vypomáhá si fantazií

# 2. Legendy (obě veršované, autoři neznámí)
* Život sv. Kateřiny: Kateřina Alexandrijská (exotické téma) 
	* Ve snu se zamilovala do Ježíše Krista, a proto přijala křest, odmítla si vzít císaře za muže.
	* Na víru obrátí pohanské učence, je bičována a zemře   
     jako mučednice. 
* Legenda o sv. Prokopu: zakladatel Sázavského kláštera (1032- 1096), snaha	o zachování kláštera pro slovanské mnichy, vlastenecké ladění (obrana proti německým mnichům)

# 3. Žákovská tvorba
* žáci = studenti a absolventi univerzity

1. drama: Mastičkář
2. poezie: Podkoní a žák

## Mastičkář
* autorem student
* nejstarší dochované české drama (součást velikonočních obřadů) 
* kritika a zesměšnění mastičkářů a jejich pochybného léčení
* ke krámku přichází tři Marie (Panna Maria, Máří Magdaléna a Marie, sestra Lazara), které shánějí masti k balzamování mrtvého Kristova těla. 
* mastičkář zázračně oživí židovského chlapce Izáka pomazáním výkaly (parodie na Ježíšovo zmrtvýchvstání)
* hovorový jazyk i vulgarismy („pirdí“)

## Podkoní a žák

* satirická báseň
	* satira = za pomocí humoru zesměšňuje realitu a kritizuje její nedostatky 
* spor o to, který z nich se má lépe, končí rvačkou
* autor se nepřiklání ani k jedné straně

# 4. Karel IV.
* císař a český král (z rodu Lucemburků)
* rozkvět země: např. založení Karlovy univerzity v roce 1348

* **Vita Caroli**: vlastní životopis (psaný latinsky!, přeložený do češtiny ve 14. století), zachytil své mládí, náboženské a morální úvahy

# 5. Nepůvodní náměty
* Alexandreida *(Alexandreis)*: veršovaný epos, osudy Alexandra Makedonského *(4. stol. př. n. l.: dobyl Egypt, porazil Peršany…)*, český autor vytváří paralelu mezi dobou Alexandra M. a současností (Přemyslovci), protiněmecký postoj 
* Trojanská kronika: první česká tištěná kniha, o trojské válce, oproti Homérově Iliadě děj začíná už před trojskou válkou a válkou nekončí, Troja vylíčena jako středověké město, *postavy: Hektor, Achilles, Odysseus…*
* Tristram a Izalda: veršovaná, milostný příběh *(Tristan a Isolda)* se k nám dostal z němčiny

# 6. Pardubice: osobnosti
* první český **arcibiskup, Arnošt z Pardubic**
   
* **Smil Flaška z Pardubic** – synovec Arnošta, dílo: Nová rada: zvířecí alegorie: král - lev (Václav IV.) má pozvat 24 zvířat a ptáků *(husa, zajíc, vrána, beránek…)*, aby mu poradili, jak vládnout, vyjadřuje nesouhlas s jeho vládou (poživačný a prchlivý samotář)

## Libuše
* **„Hanba mužům, kterým žena vládne!“** (Libuše si po tomto výroku opatří muže.)

* „**Vidím město veliké, jehož sláva bude hvězd se dotýkati**. Tam v lese je místo, třicet honů odtud vzdálí, Vltava řeka je obíhá. To na půlnoc ohrazuje potok Brusnice hlubokým ouvalem, na polední pak straně skalnatá hora vedle lesa Strahova. Tam když přijdete, najdete člověka prostřed lesa, an tesá práh domu. I nazvete hrad, jejž postavíte, Prahou. A jakož knížata, vojvodové proti prahu klanějí hlavu, tak budou se klaněti i proti městu mému. Budeť mu čest a chvála a bude slovutno světu.“ (Libušina věštba, v podání Aloise Jiráska)


## České pověsti – pozdější zpracování 
   [Alois Jirásek: Staré pověsti české](https://www.radioteka.cz/detail/CRo_xml_11835503/Alois-Jirasek-Stare-povesti-ceske-1)


### Hudba
* [Bedřich Smetana: opera Libuše](https://www.youtube.com/watch?v=mnntnS276Cs)
* [Fanfára z opery Libuše zní při udělování státních vyznamenání](https://www.youtube.com/watch?v=ibb-x5khlSo) (28.10.)
* Bedřich Smetana: Má vlast (jedna z částí je Šárka)
* Leoš Janáček: opera Šárka











